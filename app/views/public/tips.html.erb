<h2 style="font-family: cursive;">Ölandstips</h2>

<h3 style="font-family: cursive;">Välkomna till Norra Öland!</h3>
<p>
	Vi har samlat några av våra bästa smultronställen på Norra Öland och hoppas att ni ska gilla dem lika mycket som vi gör.
</p>

<h4 style="font-family: cursive;">Upplevelser</h4>

<h5 style="font-family: cursive;">Homrevet</h5>
<p>
	Sommarens bästa bad får ni i Homrevet. I den här delen av Bödabukten är det lite mindre folk, sanden är vit och vattnet är långgrunt. Ligger på östra sidan, strax söder om Byxelkrok och norr om Böda. Sväng till höger vid Mickelsmad Camping, och kör mot kusten tills det tar stopp, (ca 20 minuter att cykla från Byxelkrok).
</p>

<h5 style="font-family: cursive;">Böda sand</h5>
<p>
	Böda Sand är en av Norra Ölands pärlor/beach för er som vill att det händer lite, de erbjuder nöjesshower, artister, träning, after beach, quiz, trubadurer - på Böda Sand är det fullt ös morgon till kväll.
</p>
<p>
	<a href="http://bodasand.se/" target="_blank">www.bodasand.se</a>
</p>

<h5 style="font-family: cursive;">Byxelkrok</h5>
<p>
	Byxelkrok som är en vacker hamnstad erbjuder många fina restauranger med god mat och livemusik. Vid piren i hamnen kan ni beskåda en av världens vackraste platser för en romantisk solnedgång. Besök även fiskebodarna som säljer hantverk m.m. Här finns även segway att hyra samt cyklar till en billig peng.
</p>
<p>
	<a href="http://byxelkrokscykeluthyrning.se/" target="_blank">www.byxelkrokscykeluthyrning.se</a>
</p>

<h5 style="font-family: cursive;">Blå Jungfrun</h5>
<p>
	Det är till Blå Jungfrun som häxorna flyger på påsken och det var också här som Verner von Heidenstam bjöd bland annat Fröding och Carl Larsson på nakenfest då det begav sig. Den märkliga ön är en perfekt dagsutflykt vid bra väder, man åker med båt från hamnen i Byxelkrok på morgonen och kommer tillbaka på eftermiddagen. Köp med picnic, bada och promenera.
</p>

<h5 style="font-family: cursive;">Hagelstad Gårdsmejeri</h5>
<p>
	På en getgård nära Källa görs Ölands godaste ost. (Den enda icke-franska ost som sålts på Androuet i Stockholm). Åk dit, köp lite ost och klappa på killingarna om du har tur.
</p>
<p>
	<a href="http://hagelstad.se/" target="_blank">www.hagelstad.se</a>
</p>

<h5 style="font-family: cursive;">Borgholm slottsruin</h5>
<p>
	Vandra runt i slottsgemaken och känn historiens vingslag. Njut av den fantastiska utsikten över slottsalvaret och Kalmarsund!
</p>
<p>
	<a href="http://borgholmsslott.se/" target="_blank">www.borgholmsslott.se</a>
</p>

<h4 style="font-family: cursive;">Matupplevelser</h4>
<p>
	Vi vill starkt rekommendera vissa smakupplevelser på Norra Öland.
</p>

<h5 style="font-family: cursive;">Café och restaurang Svea</h5>
<p>
	En av Ölands landskapsrätter heter Lufsa och finns att avnjuta på Café och restaurang Svea i Skäftekärr.
</p>
<p>
	<a href="http://cafesvea.se/meny/" target="_blank">www.cafesvea.se</a>
</p>

<h5 style="font-family: cursive;">Stekhuset Munken</h5>
<p>
	Ölands medelstidskrog. Här bjuds det in till medeltida festligheter med mat, dryck, sång och Svea rikes längsta grillspett i en unik atmosfär. En upplevelse utöver det vanliga!
</p>
<p>
	<a href="http://stekhusetmunken.se/" target="_blank">www.stekhusetmunken.se</a>
</p>

<h5 style="font-family: cursive;">Krokens Sallad &amp; Fisk</h5>
<p>
	I en av fiskebodarna finns Krokens Sallad &amp; Fisk som erbjuder underbara fiskrätter, prova gärna deras strömmingsmacka eller deras sommardröm.
</p>
<p>
	<a href="http://facebook.com/pages/Krokens-Sallad-Fisk-Byxelkrok/338695336253578" target="_blank">facebook.com/pages/Krokens-Sallad-Fisk-Byxelkrok/338695336253578</a>
</p>

<h5 style="font-family: cursive;">Marina bar &amp; kök</h5>
<p>
	I Marina bar &amp; kök kan ni avsmaka deras breda meny som tilltalar både gourmet och gourmand.
</p>
<p>
	<a href="http://mbkoland.se/" target="_blank">www.mbkoland.se</a>
</p>

<h5 style="font-family: cursive;">Lammet &amp; Grisen</h5>
<p>
	I över 40 år har ölänningar och sommargäster upplevt och älskat den unika maten och stämningen - i den unika byggnaden - på Lammet &amp; Grisen, beläget på norra Öland.
</p>
<p>
	Både restaurangbyggnaden och matkonceptet är helt unika. Restaurangen erbjuder helstekt Lamm och Gris som specialitet. Köttet trancheras i restaurangen framför er så att ni  får precis det ni vill ha - och så mycket ni vill.
</p>
<p>
	<a href="http://lammet.nu/" target="_blank">www.lammet.nu</a>
</p>
